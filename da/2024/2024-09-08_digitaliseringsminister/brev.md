# Brev til Digitaliseringsministeren
TP 2024-09-08

Kære Caroline Stage Olsen,

Til lykke med udnævnelsen til digitaliseringsminister.

Jeg håber du i din tid som minister vil arbejde for Danmarks digitale suverænitet.

Konkret har jeg følgende forslag, som jeg håber du vil overveje.

* Danske udviklere på finansloven
* IT haverikommission
* .gov.dk til offentlige tjenester
* Nationale datacentre
* Et nationalt social medie
* Udgiveransvar for sociale medier
* Bedre identitetsservice

# Danske udviklere på finansloven

Danmark har en fin tradition for at sætte kunstnere "på finansloven" i form af Statens Kunstfonds livsvarige kunstnerydelse.
Jeg synes vi skal have noget lignende for udviklere og vedligeholdere af fri eller "open source" software.
Danmark har en stærk tradition indenfor programmering af computere.
På mange måder kan et computerprogram sammenlignes med et kunstværk:
Det kræver stor intellektuel kapacitet, og det kan være meget personligt i sit udtryk, og det bidrager positivt til vores samfund.
Lige some kunstnere kan have svært ved at "leve af deres kunst" kan det være svært at få økonomisk udbytte af fri software.



