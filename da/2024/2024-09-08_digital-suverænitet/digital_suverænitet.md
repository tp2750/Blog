# Digital Suverænitet
2024-09-08

# Hvad er digital suverænitet og hvordan kan vi forbedre den i Danmark?

Digital suverænitet betyder at vi i danmark har en digital infrastruktur, som ikke er afhængig af de amerikanske tech-giganter som Google, Microsoft, Facebook, Amazon og Apple.

## Hvad er digital infrastruktur?

Digital infrastruktur er de digitale produkter vi bruger i vores hverdag. 
Infrastrukturen er kritisk, hvis det vil koste liv eller store værdier, hvis den forsvinder.

## Hvordan kan vi blive digitalt suveræne i Danmark?

Digital infrastruktur kræver hardware og software.

### Hardware

For at være digitalt suveræne skal vi have en tilstrækkelig mængde hardware, som ikke er kontrolleret af de amerikanske tech-giganter.
Det kan ske ved at etablere datacentre i Danmark, som ikke er ejer eller drevet af de amerikanske tech-giganter, men af offentlige forsyningsselskaber i stil med el, vand og varme.

## Software

For at have kontrol over software skal den køre på hardware, som vi kontrollerer. 
Det udelukker fx Microsofts Office 365 og Googles Docs som begge er cloud baserede.
I princippet kan vi bruge licenseret software, men med mindre licensen er ubegrænset i tid, er der en fare for at softwaren ikke kan benyttes lovligt i fremtiden.
Desuden er der rissikoen for at leverandøren vælger at lukke for videreudvikling og/eller salg af produktet.
Den sikreste løsning er at satse strategisk på "fri" eller "open source" software, hvor kildekoden er tilgængelig og kan benyttes, modificeres og distribueres frit.
Det vil også sikre lige konkurrence, da alle leverandører vil kunne bidrage til kodebasen.

# Elementer af Digital Suverænitet

Følgende digitale services er vigtige i dagens Danmark:

* Identitets service (OAuth)
* Digitale certifikater (CA). Se https://certifikat.gov.dk/ https://www.ca1.gov.dk/
* Digital post (SMTP)
* DNS
* Sociale medier
* Lyd- og videokommunikations service

