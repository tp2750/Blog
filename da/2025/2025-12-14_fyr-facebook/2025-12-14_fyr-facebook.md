# Fyr Facebook Glem google
2025-12-14 TP

Fyr Facebook, Glem Google, Appel og Microsoft.

IT infrastruktur er infrastruktur og det er på tide vi behandler den som sådan.

Internet er ikke vandforsyning, men vi bør tænke på det på samme måde.
Vi har heldigvi i Danmark en lang tradition for at "det offentlige" tager sig af infrastruktur og sørger for at vi har vand, varme, el, renovation mv til fornuftige priser.

Det er på tide vi ser på basale internet services på samme måde.
I dag er vi i lommen på amerikanske "tech-giganter", som er uden for demokratisk kontrol.

".dk" bør levere: 
- internet søgning (glem google)
- meddelelser (fyr facebook)
- dokument deling (glem google, mikrosoft)
- online møder (fyr facebook messanger)
- identifikation (log ind med dk)

## Glem Google

Lad os starte med søgeportalen.

Alt for mange penge går fra danske virksomheder til google of facbook for at få synlighed på disse platforme.

Ved at lave en god dansk søgeportal fjerner vi helt den udgift så varerne kan blive billigere.

Vi kan indrette den efter vores behov, så det er let og billigt for virksomheder at udstille deres varer og tilbud og let for forbrugerne at finde den vare de ønsker til den bedste pris.

Vi kan adskille varer fra information, så det er klart hvornår man ser på hvad.
Vi kan lave "venlige" algoritmer, som prioriterer information fra nyheder, kommunen, borger.dk, lex.dk, lokale foreninger eller andet i stedet for de algoritmer, som google udsætter os for.

Da google var ung var det en revolution i forhold til at finde information på internettet. De kom med "page rank" algoritmen og fejede de kuratedere portaler som Yahoo og Alta vista af banen.
Men i dag er det gammel teknologi og vi kan godt i Danmark bygge en søgemanskine som er mindst lige så god.

Hvorfor skal "staten" gøre det?
Fordi google er så dominerende at små nye virksomhedder ikke kan konkurrere.

## Fyr facebook

Samme tur med facebook: lad os lave et "socialt medie", som er venligt og personligt.

Hvorfor skulle vi bruge det?
Et "offentligt" socialt medie kan bruge information om hvem du er.
Det er let at dele opslag med familien, for systemet ved allerede hvem det er.
Man kan dele med "kolleger" eller "fodbodklubben".
Man skal selvfølgelig også kunne lave "venne grupper".
På den måde slipper vi for Aula: det er bare endnu en "fane" - den med 4B.

Hvordan får vi skabt disse produkter?
En "DK socialt medie" skal jo netop ikke være "Aula", men let og inuitivt at bruge.

